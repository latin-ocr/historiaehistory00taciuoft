40 EUTROPIUS.

Missi sunt contra eum duces Q. Caecilius Metellus,
filius ejus, qui «Iugurtham regem vicit, et L. Domi-
tius praetor. A Sertorii duce Hirtuleio Domitius
occisus. Metellus vario successu contra Sertorium
dimicavit. Postea cum impar pugnae solus Metellus
putaretur, Cn. Pompeius ad Hispanias missus est.
Ita duobus ducibus adversis Sertorius fortuna varia
saepe pugnavit. (A. U. 680.) Octavo demum anno a
suis occisus est, et finis ei bello datus per Cn. Pom-
peium adolescentem ct Q. Metellum Pium: atque
omnes prope Hispaniae in ditionem populi Romani
redactae sunt.

II. (A. U. 674.) Ad Macedoniam missus est Ap-
pius Claudius. Post consulatum levia proelia habuit
eontra varias gentes, quae Rliodopam provinciam in-
colebant, atque ibi morbo mortuus est. (A. U. 677.)
Missus ei successor C. Scribonius Curio post consu-
latum. Is Dardanos vicit, et usque ad Danubium
penetravit3 (A. U. 681) triumphumque meruit, et
intra triennium finem bello dedit.

III. Ad Ciliciam et Pamphyliam missus est P.
Servilius ex consule, vir strenuus. (A. U. 675.) Is
Ciliciam subegit, Lyciae urbes clarissimas oppugnavit
et cepit, in his Phaselidem, Olympum, Corycum
Ciliciae. Isauros quoque aggressus ad deditionem
redegit, atque intra triennium bello finem dedit.
Primus omnium Romanorum in Tauro iter ·fecit.
Revertens triumphum aceepit, et nomen Isauria
meruit.

IV. Ad Illyricum missus est C. Cosconius pro
consule: multam partem Dalmatiae subegit, Salonas
cepit, et composito bello Romam post biennium
rediit.

V. (A.U. 675.) Iisdem temporibus consul M. AEmi-
lius Lepidus, Catuli collega, bellum civile voluit com-
movere; intra tamen unam aestatem motus ejus op-
pressus est. Ita uno tempore multi simul triumphi

